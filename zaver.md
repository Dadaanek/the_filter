# závěr
Hlavním cílem projektu pro mě bylo si poprvé vyzkoušet naprogramovat nějakou netriviální hru v regulérním game enginu, protože v minulosti jsem vždy skončil dříve, než jsem s tím začal. Zároveň pro mě bylo důležitější si zkusit naprogramovat různé typy featur namísto toho, aby hra byla vyloženě zábavná, a proto to také může působit jako složení různých stylů, které dohromady nedává úplně dobrý výsledek.

Na druhou stranu by se hra dala poměrně jednoduše obohatit a šlo by z ní vytvořit poměrně zajímavou hru, jelikož spousta featur je už naimplementována. Řekl bych, že původní cíl tento projekt splnil. 

Zároveň jsem zjistil, jaké to je pracovat v herním enginu, kde už je spousta užitečných funkcí a featur naimplementována, což mi ale často nepřišlo až tak užitečné, protože jsem tímto byl v zásadě nucen je používat i přesto, že byly pro C#, dle mého názoru, poměrně špatně zdokumentované a často jsem měl velký problém udělat i poměrně jednoduché věci (většinou věci týkající se signálů). Obecně bych řekl, že i když mi engine spoustu věcí ve výsledku usnadnil, tak mi vadilo, že nevidím úplně do detailů implementace, takže se věci často chovaly jinak, než bych původně předpokládal.

Celkově bych zkušenost práce na tomto projektu zhodnotil ne příliš pozitivně, ale jsem za ni rád.
